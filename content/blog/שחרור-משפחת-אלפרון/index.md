---
title: שחרור משפחת אלפרון
date: "2015-05-06T23:46:37.121Z"
description: "בלשי מרחב דן ערכו חיפוש שגרתי על גופו של ניסים אלפרון ומצאו עשרות כדורים החשודים ככדורי אקסטזי וחגיגת. אלפרון נעצר והועבר לחקירה שם טען: אלו סוכריות מנטה"
---

ניסים אלפרון נעצר הערב (שני) בגבעתיים כשברשותו 50 כדורים החשודים ככדורי אקסטזי. הוא הועבר להמשך חקירה בימ"ר תל אביב.
אלפרון נתפס הערב לאחר שבלשי מרחב דן ערכו עליו חיפוש שגרתי בעת שנסע על האופנוע שלו בגבעתיים. באופנוע נמצאו עשרות כדורים שהמשטרה חושדת כי הם סם מסוג אקסטזי וחגיגת. אלפרון עצמו טען כי הכדורים שנתפסו הם סוכריות מנטה והם יישלחו לבדיקת מעבדה במטה הארצי לבדיקת תכולתם.

ניסים אלפרון ואשתו עוכבו בחודש ספטמבר האחרון לחקירה במשטרה לאחר שבחיפוש בביתם נמצאו סמים מסוג קנאביס וחזיזים. אלפרון עוכב לחקירה בתחנת משטרת מרחב דן שם נחקר בחשד לאחזקת החזיזים בעוד בת זוגו עוכבה לחקירה בגין אחזקת הסמים. השניים שוחררו בתום חקירותיהם חזרה לביתם. פרקליטיו של אלפרון ובת זוגו, עורכי הדין איתן כבריאן וליאור אשכנזי, הכחישו אז את החשדות נגדם. לפני כשבועיים גזר בית משפט השלום בתל אביב 20 חודשי מאסר על אריה אלפרון שהורשע בסחיטה באיומים. אלפרון הורשע בכך שביולי אשתקד איים על בעל מסעדה כדי שייתן לו את הבקבוקים של המסעדה למחזור. השופט מרדכי פלד גזר על אלפרון שנת מאסר בשל האישומים בתיק זה והפעיל מאסר מותנה שנגזר על אלפרון בעבר. "הנאשם לא פעל במקרה זה באלימות, אך כאמור פעל בדרך מתוחכמת כשהיה במכלול התנהגותו כדי להפחיד עד מאוד את המתלוננים. כאשר הנאשם עשה בסופו של דבר דין לעצמו והחליט ליטול את הבקבוקים שאותם סירבו המתלוננים ליתן לו כשהוא אינו שואל לסירובם", כתב השופט בגזר הדין.

<a href="http://news.walla.co.il/?w=/10/1670491" target="_blank"><img src="./walla.png"></a>
